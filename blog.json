[
    {
       "image": "https://javidiran.github.io/trh.jpg",
       "title": "چرا طراحی حرفه ای وبسایت مهم است؟",
       "caption": "1",
       "text": "اگر کسب‌وکار شما آنلاین است، وب‌سایتتان نقش مهمی دارد و اولین تأثیر را بر مشتریان احتمالی می‌گذارد.\n\nشاید این موضوع از نظرتان کاملاً واضح و مبرهن است. اگر با کسب‌وکاری که موقعیت مکانی واقعی دارد مواجه شوید، برداشت و قضاوت شما از آن مبتنی بر همه ویژگی‌های ظاهری آن خواهد بود.\n\nاز طرفی صاحبان کسب‌وکارها در بسیاری مواقع وب‌سایت خود را نادیده می‌گیرند و بدین ترتیب بسیاری از مشتریان احتمالی را هم از دست می‌دهند.\n\nدر این مطلب به توضیح اهمیت طراحی وب به شکل حرفه‌ای می‌پردازیم و به شما می‌گوییم که چگونه می‌توانید بدون صرف هزینه گزاف، وب‌سایت خود را حرفه‌ای طراحی کنید.\n\nاولین برداشت بازدیدکنندگان از وب‌سایت تنها ظرف چند ثانیه کوتاه شکل می‌گیرد\n\nپژوهش‌ها نشان می‌دهند که اولین برداشت بازدیدکنندگان صفحه‌های وب آنلاین تنها ظرف مدت کوتاه ۰٫۰۵ ثانیه شکل می‌گیرد.\n\nاین مدت کوتاه مشخصاً به‌قدر کافی طولانی نیست تا تصمیم بگیرید محصول شما برای آن‌ها مناسب است یا اصلاً وب‌سایتتان از نظر راهبری و طراحی منوها به‌خوبی طراحی‌شده است یا خیر.\n\nاز طرفی همین ۰٫۰۵ ثانیه به‌قدر کافی می‌تواند نشان دهد که طراحی کلی وب‌سایت شما از نظر کاربران مناسب است یا به نظر می‌رسد در اوایل سال ۲۰۰۰ طراحی‌شده و از آن زمان تابه‌حال هرگز به‌روزرسانی نشده است.\n\nیادتان باشد صرف این موضوع که شما تصور می‌کنید وب‌سایتتان به‌خوبی طراحی‌شده است، بدین معنی نیست که مشتریان احتمالی هم حتماً این‌گونه فکر می‌کنند.\n\n\n\nطراحی ظاهری واقعاً برای افراد مهم است\n\n\nبر اساس پژوهش‌های انجام‌شده، حدوداً ۳۸ درصد از کاربران در مواجهه با طراحی وب‌سایتی که از نظرشان جذاب نیست، دیگر به آن وب‌سایت مراجعه نمی‌کنند.\n\nبدین ترتیب حتی اگر اولین برداشت کاربران از شما و تأثیر اولیه شما بر آن‌ها مناسب باشد، تضمینی وجود ندارد که این کاربران به مشتریان شما تبدیل شوند یا دوباره برای مرور صفحه‌ها بازگردند.\n\nمقاله مرتبط: رایج ترین اشتباهات طراحی سایت به همراه راه‌حل‌ها\n\nطراحی وب حرفه‌ای فراتر از نمایش ظاهری خوب است. این مهم همچنین به نحوه راهبری و حرکت کاربران در منوی وب‌سایت شما توجه می‌کند.\n\nاگر ۳۸ درصد از افراد وب‌سایت شما را ترک کنند، آسیب می‌بینید. علاوه بر این، مشتریان احتمالی و کاربران دیگری که وارد وب‌سایت شما می‌شوند هم قادر نخواهند بود به‌راحتی میان منوهای شما حرکت کنند و درنتیجه هیچ خریدی هم نخواهند کرد.\n\n\n\nسرعت بسیار مهم است\n\n\nکاربران هیچ تمایلی ندارند منتظر بارگذاری صفحه‌های وب بمانند. درواقع ۴۷ درصد از افراد انتظار دارند وب‌سایت‌ها طرف مدت حداکثر ۲ ثانیه بارگذاری شوند و به نمایش درآیند و ۳۹ درصد هم می‌گویند اگر مدت زمان بارگذاری صفحه وب بیش از ۲ ثانیه طول بکشد، وب‌سایت را ترک می‌کنند.\n\nبر اساس نتیجه پژوهشی که پلتفرم داده‌ای QuBit انجام داده، نفرت عمیق مردم از انتظار برای بارگذاری کامل صفحه‌های وب باعث کاهش در میزان فروش جهانی شده است.\n\nاگر وب‌سایت شما به‌قدر کافی سریع نیست، میزان فروشتان کاهش پیدا می‌کند.\n\n\n\nمردم انتظار دارند وب‌سایت‌ها کاربر دوستانه باشند\n\n\nمرور وب‌سایت روی گوشی‌های همراه تا زمان ورود آیفون‌ها به بازار و استفاده از شبکه ارتباطی ۳G چندان رایج نبود. بسیاری از کاربران وب‌سایت‌ها را تنها روی محصولات رومیزی مانند کامپیوترها و لپ‌تاپ مرور می‌کردند و البته افرادی که از گوشی‌های خود برای این کار استفاده می‌کردند هم تجربه خوبی نداشتند.\n\nاز طرفی حالا در سال ۲۰۱۹ مشتریان و مصرف‌کنندگان انتظار دارند وب‌سایت‌های که مرور می‌کنند، روی گوشی‌ها و تبلت‌هایشان هم به همان خوبی نسخه رومیزی بارگذاری و مرور شوند.\n\nدرواقع ۸۵ درصد افراد معتقدند که وب‌سایت‌ها باید به همان خوبی مرور روی دستگاه‌های رومیزی، روی دستگاه‌های کوچک همراه هم به نمایش درآیند.\n\nحتی ۸۰ درصد از کاربران اذعان داشته‌اند که اگر وب‌سایت به همان خوبی روی دستگاه همراهشان بارگذاری نشود، آن را ترک می‌کنند. پژوهشی که گوگل اجرا کرده است هم نشان می‌دهد که ۶۰ درصد کاربران اگر وب‌سایت روی دستگاه همراهشان به‌خوبی به نمایش درنیاید، آن را ترک می‌کنند و احتمالاً دیگر بازنمی‌گردند. حتی ۴۰ درصد هم گفته‌اند که به وب‌سایت یک رقیب دیگر مراجعه خواهند کرد.\n\nپرواضح است که اگر طراحی وب‌سایت شما کاربر دوستانه نباشد، کسب‌وکارتان به‌طور جدی متحمل ضرر می‌شود.\n\n\nبرای مشاوره و سفارش طراحی وبسایت به Javidiran.org مراجعه "
    },
    {
       "image": "https://javidiran.github.io/mob.jpg",
       "title": "نقش طراحی در توسعه اپلیکیشن موبایل",
       "caption": "1",
       "text": "\nآیا طراحی واقعا مهم است؟\nتجربه کاربری مهمترین و اولین جنبه ی موفقیت است در توسعه اپلیکیشن موبایل است. عملکرد اجرا و کیفیت اولین عامل هایی هستند که شما باید قبل از شروع ساخت اپلیکیشن ، برای آن ها برنامه ریزی کنید.\n\nهدف شما از توسعه اپلیکیشن موبایل (mobile app development) این است که بتوانید ارتباط کسب و کار خود را با کاربران را به حالت زنده و مداوم نگه دارید. بسیاری از اپلیکیشن ها نیز به صورت آفلاین هم می توانند عملیات خود را انجام دهند مانند دیکشنری ها. شما زمانی می توانید بگویید که اپلیکیشنی که ساخته اید موفقیت آمیز بوده است که کاربران توانسته باشند نیاز خود را رفع کنند و احساس رضایت از کار کردن با آن را داشته باشند. این در واقع همان تجربه کاربری است که قبلا بیان گردید. قرار دادن آپشن ها و هدایت درست کاربر به مکان هایی که او به دنبال آن در برنامه شما می باشد ( که البته بسته به هدف برنامه شما تعیین می گردد.) باعث افزایش و محبوبیت کسب وکارتان می گردد.\n\nبرای مثال برنامه بازار که یکی از محبوب ترین اپلیکیشن ها برای دانلود و خرید انواع نرم افزارهای گوشی می باشد. طراحی عالی و ساده و همچنین قرارگیری مناسب انواع المان ها در مکان های مختلف، استفاده از آن را خیلی ساده کرده است که به طوری که شما اگر اولین بارتان می باشد که از این نرم افزار استفاده می کنید، در نگاه نخست می توانید متوجه روند پیمایش آن گردید و با دسته بندی مناسبی که در آن قرار گرفته است، اپلیکیشن مناسب خود را پیدا نمایید. پس با سایت کار باشید.\n\nاهمیت طراحی در توسعه اپلیکیشن موبایل\nاهمیت طراحی را در توسعه اپلیکیشن موبایل می توان در چند دسته زیر تقسیم بندی کرد:\n\nپیمایش:\n\nطراحی مهم است زیرا می تواند تعیین کند که چگونه کاربران می توانند با اپلیکیشن شما ارتباط برقرار کرده و نیاز خود را پیدا کنند. اگر طراحی پیچیده و گیج کننده باشد، مطمئن باشید کاربران سریعا از برنامه شما خارج خواهند شد. یک طراحی خود در توسعه اپلیکیشن موبایل باید پیمایش خوبی داشته باشد. هرچه پیمایش ساده تر باشد، میزان افزایش نرخ تبدیل و رضایت کاربران بیشتر خواهد بود، از این رو می تواند کمک زیادی به برندسازی برنامه شما کند.\n\nآیکن / لوگو :\n\nلوگو یا آیکون قرار گرفته در اپلیکیشن یا وب سایت شما، اگر به درستی طراحی و استفاده شود می تواند اثر مثبتی برروی ذهن کاربران داشته باشد. برای نمونه زمانی که شما اسم فیس بوک به را می شنوید، اولین چیزی که در ذهنتان تداعی می شود، لوگوی آن است یا هر شبکه اجتماعی دیگر. بنابراین لوگو یا آیکون مهمترین نقش را توسعه اپلیکیشن موبایل دارد.\n\nباعث مزیت رقابتی می گردد:\n\nامروزه رقابت بین اپلیکیشن ها شدیدتر از گذشته است. هزاران وب سایت و اپلیکیشن های موبایل با هدف های خاصی در بازار وجود دارد. اپلیکیشن یا وب سایتی در این رقابت پیروز است که طراحی عالی و منحصر به فردی داشته باشد تا بتواند نیاز کاربران را به درستی پاسخ دهد. در واقع برنامه ای که تجربه کاربری عالی دارد، شانس پیروزی آن از بقیه خیلی بیشتر است.\n\nنخستین تاثیر، آخرین تاثیر است:\n\nاولین تاثیری که اپلیکیشن موبایل شما می تواند برروی کاربر ایجاد کند، خیلی مهم است. کاربران وقتی با یک برنامه نرم افزاری یا اپلیکشنی جدید برخورد می کنند، به دنبال امنیت و کارایی آن هستند. هیچ چیزی مانند طراحی مناسب نمی تواند تضمین کننده این موارد باشد. اگر در توسعه اپلیکیشن موبایل از طراحی حرفه ای و مناسب استفاده شود و پیمایش آن راحت باشد، باعث افزایش حس امنیت در آن ها می شود که افراد متخصص یا حرفه ای در این پشت برنامه فعالیت می کنند. اگر کاربر این حس را در اولین نگاه نتواند دریافت کند، حتی اگر پیمایش خوبی هم اپلیکیشن شما داشته باشد، آن را سریعا ترک خواهد کرد.\n\nارتباط تصویری:\n\nطراحی باعث ایجاد ارتباط تصویری بین اپلیکیشن شما و کاربرانتان می گردد. در واقع این طراحی مناسب است که باعث می شود تا شما هدف و منظور خود را به کاربران القا کنید.\n\nسازماندهی کردن:\n\nیک نکته که در طراحی توسعه اپلیکیشن موبایل (mobile app development)  در نظر گرفته نمی شود و باعث ترک کاربران می گردد، المان ها به صورت نامشخص قرار می گیرند. هر المانی که قرار می دهید، باید با یک عنوان تعریف شده و کاملا قابل خوانا باشد.\n\n\nبرای دریافت مشاوره رایگان با پشتیبانی جاوید ایران تماس بگیرید"
    }
    
 
  ]
    
